(lum eo perventum esset, ut inscriptiones Latinae per tria fere sae·
cula neglectae et tantum non derelictae publice prodire inciperent opera
eorum, quos Academia Soientiarum Berolinensis ei negotio praefecit,
collectae recognitae expurgatae, eidem Academiae visum est quam
primum curam agere, ut postea repertae item componerentur supple·
meritorumque deinceps edendorum tamquam quaedam fundamenta sta-
tim iacerentur, Nam ut ei qui domum aedificavit item incumbit, ut

iusto tempore instauret eam et reficiat, ita qui eiusmodi corpus con·
· dunt, ingentem laborem perire sinunt et quod factum est rursus quo·
dammodo infectum reddunt, si eam curam tempore finiri patiuntur
sua natura perpetuam neque intellegunt opus esse praeter corpus
ipsum additamentis ad id continuis. Haec enim est horum studio·
rum condicio, ut qnae quotidie effodiuntur tam in Italia quam per
imperii Romani quod fuit provincias, ea si quidem statim eduntur,
inserantur ephemeridibus potissimum et academiarum maiorum mino-
rumve actis et libellis in municipalium potius et provincialium gra-
tiam qnam eruditorum omnium scriptis, praeterea multa corum ne
prodeant quidem, cnm occasio edendi deficiat. Ita fit, ut quae fors
obtulit plerumque post annos demum iis innotescant quorum interest.
Sane qui in his studiis operam posuit si cogitabit, qua molitione
opus foret ad inscriptionum per hos decem annos proximos inven-
tarum iustam notitiam comparandam, non negabit, nisi cura eadem,
qua ad corpus inscriptionum Latinarum tandem aliquando perveni·
mus, post id absolutum strenue continuetur, post alios decem annos
in inscriptionibus qui elaborent rursus nescituros esse, instrumentum

necessarium unde sumant.
14

 

